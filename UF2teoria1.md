# Disseny i realització de proves de programari.

## 1.-Introducció:

Les proves són necessàries en la fabricació de qualsevol producte industrial i, en el desenvolupament de projectes informàtics, també.

Ningú no posaria a la venda un rentavaixelles que no renta els plats o un rellotge que no marca l'hora, oi?

![image](https://user-images.githubusercontent.com/110727546/203427980-60e526cc-2866-4d65-b9e6-eaad56b1b387.png)


Una aplicació informàtica **no pot arribar a les mans d’un usuari final amb errades**, i menys si aquestes són prou visibles i clares com per haver estat detectades pels desenvolupadors. 

Es donaria una situació de manca de professionalitat i disminuïria la confiança per part dels usuaris, que podria mermar oportunitats futures.

**Qualsevol membre** de l’equip de treball d’un projecte informàtic **pot cometre errades**.

 Les errades, a més, **es podran donar a qualsevol de les fases del projecte** (anàlisi, disseny, codificació …). 

Algunes d’aquestes errades seran més determinants que d’altres i tindran més o menys implicacions en el desenvolupament futur del projecte.

En un projecte de desenvolupament de programari està estipulat que **es dedica entre un 30% i un 50% del cost de tot el projecte a la fase de proves**.

L’objectiu d’aquestes proves: **l’avaluació de la qualitat del programari desenvolupat durant tot el seu cicle de vida**, validant que fa el que ha de fer i que ho fa tal com es va dissenyar, a partir dels requeriments.

## 2.-Les proves durant el cicle de vida del projecte:

A cada una de les fases del cicle de vida d’un projecte, caldrà que el treball dut a terme sigui validat i verificat.

![image](https://user-images.githubusercontent.com/110727546/203427816-1b189878-a7e3-48d9-9093-3532cb314507.png)


Alhora que s’avança en el desenvolupament del programari es van planificant les proves que es faran a cada fase del projecte. 

Aquesta planificació es concretarà en un **pla de proves** que s’aplicarà a cada producte desenvolupat. 

Quan es detecten errors en un producte s’ha de tornar a la fase anterior per depurar-lo i corregir-lo; això s’indica amb les fletxes de tornada de la part esquerra de la figura.

**Els desenvolupadors faran proves sobre el codi** i els diferents mòduls que l’integren, i **l’enginyer, sobre el disseny del sistema**.

![image](https://user-images.githubusercontent.com/110727546/203430974-13ba86fb-ef1e-4e37-b318-19a8bd1ccd8d.png)

## 3.-Planificació de les proves:

La **planificació de les proves** és una tasca que cal anar desenvolupant **al llarg de totes les fases del projecte** informàtic. 

**No cal esperar la fase de programació** per crear aquest pla de proves; a la fase d’anàlisi i a la fase de disseny ja es tenen prou dades per tal de poder començar a establir les primeres línies del pla de proves.

La planificació de les proves té com a objectiu **arribar a la creació d’un pla d’actuació** que es refereixi a quan i com es duran a terme les proves.

Alguns dels continguts del pla de proves són:

#### Identificador del pla de proves.

És l’**identificador que s’assignarà al pla de proves**. És important per poder identificar fàcilment quin abast té el pla de proves. 
Per exemple, si es volen verificar les interfícies i procediments relacionats amb la gestió de clients, el seu pla de proves es podria dir PlaClients.

#### Descripció del pla de proves. 

Defineix l’abast del pla de proves, el **tipus de prova i les seves propietats**, així com **els elements del programari que es volen provar**.

#### Elements del programari a provar. 

Determina **els elements del programari** que s’han de tenir en compte en el pla de proves, així com les condicions mínimes que s’han de complir per dur-ho terme.

#### Elements del programari que no s’han de provar. 

També és important definir els elements que no s’hauran de tenir en compte al pla de proves.

#### Estratègia del pla de proves. 

Defineix la **tècnica a utilitzar en el disseny dels casos de prova**, com per exemple la tècnica de capsa blanca o de capsa negra, així com les eines que s’utilitzaran o, fins i tot, el grau d’automatizació de les proves.

#### Definició de la configuració del pla de proves. 

Defineix les circumstàncies sota les quals el pla de proves podrà ser alterat, finalitzat, suspès o repetit.

#### Documents a lliurar. 

Defineix els documents que cal lliurar durant el pla de proves i en finalitzar-lo. 

Aquesta documentació** ha de contenir la informació referent a l’èxit o fracàs de les proves executades amb tot tipus de detall**.

#### Recursos. 

Per a cada tasca definida dins el pla de proves, s’haurà d’assignar un o diversos recursos, que seran els encarregats de dur-la a terme.

#### Responsables i Responsabilitats. 

Es defineix el responsable de cadascuna de les tasques previstes en el pla.

#### Calendari del pla de proves. 

En el calendari queden descrites les tasques que s’hauran d’executar, indicant les seves dependències, els responsables, les dates d’actuació i la durada, així com les fites del pla de proves. 

#### També és necessari:

- **Gestionar els canvis.** Adaptant el pla de proves.
- **Gestionar els riscos.** Situacions que puguin impedir o retardar el pla de proves.
